Subject: Re: Rechtszaak over status OV-ambassadeur
Date: donderdag 27 augustus 2009
From: Michael van der Vlis <bar@informatieweb.nl>
To: keesbraam <kees.braam@home.nl>

Volgens mij is dit toch Broodje Aap.
1) Ik heb in de 'Commissie van Wijzen' gezeten die Jeltje rond de 
chipkaart adviseerde (kun je zien dat je als Rover-voorzittter zelfs tot 
Wijze kunt worden verheven). In die commissie werden geen stukken 
gewisseld (iedereen was anderszins wel op de hoogte), er werd overlegd. 
En er werden ook geen notulen gemaakt om dat Jeltje haar eigen notitie 
op haar eigen gezag maakte. Volgens mij zijn die geheime stukken er dus 
helemaal niet.
2) Rond privacy herinner ik mij als algemene mening: wij vertrouwen op 
het oordeel van het CBP (College Bescherming Persoonsgegevens), daarover 
zijn zeker geen stukken (laat staan geheime stukken) gewisseld.
3) Het secretariaat van Jeltje heeft de leden van die commissie 
rondgebeld. Ze hadden in hun dossier stukken zitten, waaronder een 
aantal van Rover en of ze die aan de WOBber mochten openbaren. Rover is 
natuurlijk helemaal niet van de geheimhouderij en dus heb ik overal ja 
op gezegd. Muv van eentje (verslag LCO meen ik) waarvan ik heb gezegd: 
mag van mij, maar V&W gaat daarover.
4) En Jeltje vertelde mij dat ze ook niks met geheimzinnigheid had en 
dus alles wat ze kon verzinnen aan die journalist had gegeven. 
Aannemende dat dit waar is gaat de kwestie inhoudelijk dus nergens over.
5) Dan resteert de juridische kwestie of Jeltje wel of niet 
'bestuursorgaan' in de zin van de WOB is. Een juridisch gevecht daarover 
vind ik nou echt geldverspilling. Volgens mij had Jeltje beter kunnen 
zeggen 'ik ben geen bestuursorgaan maar ik wil me best even zo gedragen 
want ik heb niks te verbergen, zeg maar wat je nog hebben wilt'. Maar ik 
sluit niet uit dat juristen van V&W dat verboden hebben, want zo kunnen 
overheidsjuristen nog wel eens zijn: zinloos principieel.

Met vriendelijke groeten,

Michael van der Vlis

Lamonggracht 20, 1019 RE Amsterdam, 020-4193125
Route: http://www.informatieweb.nl/route.htm
Werk (Informatieweb): http://www.informatieweb.nl
PvdA (BAR,Amsterdam): http://www.barpvda.nl
Rover (Reizigers OV): http://www.rover.nl
Com tegen haatzaaien: http://www.tegenhaatzaaien.nl
Xtra (I love beauty): http://www.informatieweb.nl/barpvda/bx

